nn manumissa 2391

eligant, in qua vita perfecta communis servatur3 sin minus
conventum Novitiatus. Etiam Definitores, seu desistentes, vel
consiliarii tam Generales, quam Provinciales, in conventibus
vitae perfectae communis morari debeant. Omnes religiosi
etiam antea professi, quiin omnibus enuntiatis domibus com·
morantur, earn omnino servare teneantur. Nemo proinde reli·
giosorum ad Superioris Generalis munus, vel ad aliam cx
majoribus quoquomodo nuncupatis sui Ordinis dignitatibus eligi
valeat, nisi eamdem perfectam vitam communem profiteatur;
et quiin praesens ad dictum munus, vel dignitates electi re·
pariuntur, nisi eam amplectantur, eo ipso muneri suo renun-
ciasse intelligantur. Quae etiam servanda emnt quoad Supe->
riores locales aliosque officiales in aliis omnibus conventibus,
in quibus vita perfecta communis constabilietur.

- Ceterum Superiores regulares in omni patientia et doc-
trina, qua exhortationibus, qua suasionibus, modis omnibns pro-
viribus curare debeant, ut omnes religiosi etiam jam professi
vitam perfectam communem quamprimum amplectantur: qui
vero renuerint, in separatis conventibus collocentur; bi tamen
legi depositi in capsa communi obnoxii sint, nec petuma uti
valeant, nisi ad suos necessarios honestosque usus, praehabita
expressa singulis vicibus superioris licentia: insuper nec vocem
passivam habeant in electionibus et capitulis provincialibus;
attamen eis permittitur, utin eisdem provincialibus electio-
nibus et capitulis activam, quatenus ea gaudeant, exercere
valeant3 non tamen iniis, quae observantiam et disciplinam
regularem respiciunt.

Praeterea expleto tyrocinio, Neo-professi non transferantur,
nisi in aliam reformatam domum, ubi vigeat perfecta vita
communis: quodsi nulla alia domus reformata habeatur, in
eodem novitiatus conventu permaneant: et si idem conventus
ob ibi degentium religiosorum numerum, ad alios novitios
recipiendos capax non sit, hoc ipso ulterior novitiorum ac-
ceptatio interdicta censeatur, donec occasio detur, nt Neo-
professi in aliam perfectae vitae communis domurn transferri
commode valeant, et conventus novitiatus ad alios novitios re-
cipiendos capax reddatur.

De reliquo cum vita perfecta communis in eo consistat,
ut bona quaecumque, reditus, emolumenta, aliaque omnia, quae
quovis titulo religiosis obveniant, in usum religiosae familiae
plene conferantur, et ipsum victum, vestitum, aliaque necessaria
a'conventu in communi accipiant, superiores nibil quod sit
necessarium religiosis denegent, et religiosi nihil quod sit
superfluum exigant, ideoque superioribus charitas et sollicitudo,
subditis vero religiosa moderatio enixe commendatur. ·

 

